\section{Limitaties}

\subsection{Inleiding}
In het vorige hoofdstuk is te lezen waar zelflerende systemen allemaal voor gebruikt kunnen worden. Toch zijn zelflerende systemen niet altijd toepasbaar. We gaan in dit hoofdstuk de vraag beantwoorden: \textit{welke factoren zorgen ervoor dat zelflerende systemen in de praktijk niet altijd toepasbaar zijn?} We behandelen factoren die het gebruik van machine learning limiteren. 

\subsection{Training Data}
In  veel gevallen heeft een zelflerend systeem training data nodig om beter te kunnen presteren. Een zelflerend systeem moet een bepaald niveau bereiken voordat het in de praktijk kan worden toegepast. Denk hierbij bijvoorbeeld aan een op machine learning gebaseerde zelfrijdende auto. Deze moet een bepaalde afstand kunnen rijden zonder gevaarlijke situaties te veroorzaken. Om dit bepaalde niveau te kunnen bereiken is er veel training data nodig waarmee het systeem verbeterd kan worden. Deze training data is niet altijd voldoende en in goede kwaliteit beschikbaar. De training data moet gelijkwaardig zijn aan de data die het zelflerende systeem in de praktijk tegenkomt. Hoe complexer de data is, hoe meer data er ook nodig is om een goed niveau te bereiken. Om bijvoorbeeld \textit{image classifiction} te kunnen uitvoeren, zijn er duizenden voorbeeldplaatjes, met de goede classificatie, nodig om het algoritme te trainen. Als men niet over die data beschikt, kan het algoritme niet verbeteren. 

\subsubsection{Semi-supervised learning}
Semi-supervised learning is een techniek die het bovengenoemde probleem beperkt. Er wordt gebruik gemaakt van twee groepen data, een grote unlabeled dataset en een kleine labeled dataset. De labeled data zal vaak door een mens van een label moeten worden voorzien en is daardoor moeilijker te verkrijgen, terwijl er vaak genoeg unlabeled data is \cite{SemiSupervisedLearning}.

\subsection{Grootte}
Een andere limitatie die men vaak tegenkomt is die van de computersnelheid. Voor complexe taken zijn grotere zelflerende systemen nodig. Op een gegeven moment loop je tegen de limieten van de computer aan. Een complexe taak als het spelen van het spel Go vereist enorm veel computer capaciteit. \textit{Google's DeepMind-project} gebruikte hiervoor 1202 CPUs and 176 GPUs \cite{GoogleDeepMindArticle}. Voor iemand die niet in het bezit is van evenveel computercapaciteit als Google, zou dit dus onmogelijk zijn geweest. De capaciteit van de computer limiteert de haalbaarheid van bepaalde doelen enorm. Het enige wat hieraan gedaan kan worden, is het verbeteren van de computers en het slimmer schrijven van het zelflerende systeem.

\subsection{Specifiek}
Er is nog een limitatie die die het gebruik van machine learning belemmert: een systeem is specifiek getraind voor een bepaalde taak.  Als het algoritme getraind is voor een specifiek doel, kan het niet zomaar een ander doel krijgen. Als er bijvoorbeeld een zelflerend systeem is getraind op het spelen van schaak, zal het niet ook zomaar andere spellen kunnen spelen. Er wordt in de machine learning gestreefd naar het cr\"eren van een \textit{general intelligence}, ofwel een AI die meerdere taken kan vervullen. 

\subsubsection{Transfer learning}
Transfer learning is het toepassen van de kennis van het zelflerende systeem van \'{e}\'{e}n probleem op een ander probleem. Dit is erg goed toepasbaar met image classification. Het algoritme moet hierbij namelijk eerst leren hoe een plaatje in elkaar zit en kan daarna pas specifieke plaatjes sorteren. Door alleen een bepaald deel van het zelflerende systeem opnieuw te trainen hoef je niet het hele systeem opnieuw te laten leren, maar alleen een bepaald deel. 

\subsection{Conclusie}
Er zijn factoren die het gebruik van zelflerende systemen in de praktijk beperken. Hoewel er veel onderzoek wordt verricht naar manieren om de limieten van zelflerende systemen te omzeilen, zullen onder andere een gebrek aan goede training data, een beperkte computer capaciteit en het feit dat een zelflerend systeem slechts een enkele taak kan uitvoeren, in de nabije toekomst iets blijven om rekening mee te houden.
